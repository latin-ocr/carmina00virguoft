30

35

40

45

50

55

6 P. VERGILI MAROMS

ο formose puer, nimium ne crede colori:

alba ligustra cadunt, vaccinia nigra leguntur.
despectus tibi sum nec, qui sim, quaeris, Alexi,
quam dives pecoris, nivei quam lactis abundans:
mille meae Siculis errant in montibus agnae3

lac mihi non aestate novum, non frigore defit.
canto, quae solitus, siquando armenta vocabat,
Amphion Dircaeus in Actaeo Aracyntho.

nec sum adeo informis: nuper me in litore vidi,
cum placidum ventis staret rnare3 non ego Daphnim
iudice te metuam, si numquam fallit imago.

o tantum libeat mecum tibi sordida rura

atque humilis habitare casas et figere cervos
haedorumque gregem viridi compellere hibisco!
mecum una in silvis imitabere Pana canendo.
Pan primus calamos cera coniungere pluris
instituit, Pan curat ovis oviumque magistros.
nec te paeniteat calamo trivisse labellum:

haec eadem ut. sciret, quid non faciebat Amyntas?
est mihi disparibus septem compacta cicutis
fistula, Damoetas dono mihi quam dedit olim

ct dixit moriens “te nunc habet ista secundum.''
dixit Damoetas, invidit stultus Amyntas.
praeterea duo, nec tuta mihi valle reperti,
capreoli, sparsis etiam nunc pellibus alb03

bina die siccant ovis ubera3 quos tibi serv0.

iam pridem a me illos abducere Thestylis orat3
et faciet, quoniam sordent tibi munera nostra.
huc ades, 0 formose puer: tibi lilia plenis

ecce ferunt nymphae calathis, tibi candida nais,
pallentis violas et summa papavera carpens,
narcissum et florem iungit benc olentis anethi3
tum, casia atque aliis intexens suavibus herbis,
mollia luteola pingit vaccinia caltha.

ipse ego cana legam tenera lanugine mala
castaneasque nuces, mea quas Amaryllis amabat3
addam cerea pruna: honos erit huic quoque pon103
et VOS, o lauri, carpam et te, proxima myrte,

sic positae quoniam suavis miscetis odores.

