ECLOGA III. . ‘x 9

PA. Dicite, quandoquidem in molli consedimus herba. 55
et nunc omnis ager, nunc omnis parturit arbos,

nunc frondent silvae, nunc formosissimus annus.

incipe, Damoeta3 tu deinde sequere, Menalca:

alternis dicetis 3 amant alterna camenae.

DA. Ab Iove principium musae: Iovis omnia plena3 60
ille colit terras, illi mea carmina curae. ’
ΜΕ. Et me Phoebus amat 3 Phoebo sua semper apud me
munera sunt, lauri et suave rubens hyacinthus.

DA. Malo me Galatea petit, lasciva puella,

et fugit ad salices, et se cupit ante videri. 65
ΜΕ. At mihi sese offert ultro, meus igniS, Amyntas,
notior ut iam sit canibus non Delia nostris.

DA. Parta meae Veneri sunt munera: namque notavi

ipse locum, aeriae quo congessere palumbes.

ME. Quod potui, puero silvestri ex arbore lecta 70
aurea mala decem misi: cras altera mittam.

DA. O quotiens et quae nobis Galatea locuta est!

partem aliquam, venti, divom referatis ad auris.

ΜΕ. Quid prodest, quod me ipse animo non spernis, Amynta,

si, dum tu sectaris apros, ego retia servo? 75
DA. Phyllida mittemihi: meus est natalis, Iolla3

cum faciam vitula pro frugibus, ipse venito.
ME. Phyllida amo ante alias: nam me discedere flevit,

et longum ‘formose, vale, vale' inquit, ‘Iolla.’

DA. Triste lupus stabulis, maturis frugibus imbres, 80
arboribus venti, nobis Amaryllidis irae.

ME. Dulce satis umor, depulsis arbutus haedis,

lenta salix feto pecori, mihi solus Amyntas.

DA. Polio amat nostram, quamvis est rustica, musam:
Pierides, vitulam lectori pascite vestro. 85
Mn. Polio et ipse facit nova carminaz· pascite taurum,

iam cornu petat et pedibus qui spargat harenam.

DA. Qui te, Polio, amat, veniat, quo te quoque gaudet3
mella fluant illi, ferat et rubus asper amomum.

ΜΕ. Qui Bavium non odit, amet tua carmina, Maevi, 90
atque idem iungat vulpes et mulgeat hircos.

DA. Qui legitis flores et humi nascentia fraga,

frigidus, 0 pueri, fugite hinc, latet anguis in herba.

