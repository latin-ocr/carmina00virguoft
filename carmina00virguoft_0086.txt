22 Ρ. VERGILI MARON IS

ECLOGA IX.
LYOIDAs. MOERIS.

LY. Quo te, Moeri, pedes? an, quo via ducit, in urbem?
Mo. O Lycida, vivi pervenimus, advena nostri
(quod numquam veriti sumus) ut possessor agelli
diceret ‘haec mea sunt3 veteres migrate coloni.’
5 nunc victi, tristes, quoniam Fors omnia versat,
hos illi (quod nec vertat bene) mittimus haedos.
LY. Certe equidem audieram, qua se subducere colles
incipiunt mollique iugum demittere clivo,
usque ad aquam et veteres, iam fracta cacumina, fagos
10 omnia carminibus vestrum servasse Menalcan.
Mo. Audieras, et fama fuit3 sed earmina tantum
nostra valent, Lycida, tela inter Martia, quantum
Chaonias dicunt aquila veniente columbas.
quod nisi me quacumque novas incidere lites
15 ante sinistra cava monuisset ab ilice cornix,
nec tuus hie Moeris, nec viveret ipse Menalcas.
LY. Heu, cadit in quemquam tantum scelus? heu, tua nobis
paene simul tecum solacia rapta, BIenalca‘?
quis caneret nymphas? quis humum florentibus herbis
20 spargeret aut viridi fontes induceret umbra?
vel quae sublegi tacitus tibi carmina nuper,
cum te ad delicias ferres, Amaryllida, nostras?
‘Tityre, dum redeo (brevis est via) pasce capellas,
et potum pastas age, Tityre, et inter agendum
25 occursare capro (cornu ferit ille) caveto?
Mo. Immo haec, quae Varo necdum perfecta canebat:
‘Vare‚ tuum nomen, superet modo Mantua nobis,
Mantua vae miserae nimium vicina Cremonae,
cantantes sublime ferent ad sidera cycni-⁹
30 ΙΝ. Sic tua Cyrneas fugiant examina taxos,
sic cytiso pastae distendant ubera vaccae:
incipe, siquid habes. et me fecere poetam
Pierides, sunt et mihi carmina, me quoque dicunt
vatem pastores 3 sed non ego credulus illis.

 

