495

500

505

510

515

520

525

70 P. VERGILI MARONIS

hinc laetis vituli volgo moriuntur in herbis

et dulcis animas plena ad praesepia reddunt,
hinc canibus blandis rabies venit et quatit aegros
tussis anhela sues ac faucibus angit obesis.
labitur infelix studiorum atque immemor herbae
victor equus fontisque avertitur et pede terram
erebra ferit3 demissae aures, incertus ibidem
sudor et ille quidem morituris frigidus, aret
pellis et ad tactum tractanti dura resistit.

haec ante exitium primis dant signa diebus3

sin in processu coepit crudescere morbus,

tum vero ardentes oculi atque attractus ab alto
spiritus, interdurn gemitu gravis, imaque longo
ilia singultu tendunt, it naribus ater

sanguis et obsessas fauces premit aspera lingua.
profuit inserto latices infundere cornu

Lenaeos3 ea visa salus morientibus una:

mox erat hoc ipsum exitio, furiisque refecti
ardebant ipsique suos iam morte sub aegra

(di meliora piis erroremque hostibus illuml)
discissos nudis laniabant dentibus artus.

ecce autem duro fumans sub vomere taurus
concidit et mixtum spumis vomit ore cruorem
extremosque ciet gemitus. it tristis arator,
maerentem abiungens fraterna morte iuvencum,
atque opere in medio defixa relinquit aratra.

non umbrae altorum nemorum, non mollia possunt
prata movere animum, non qui per saxa volutus
purior electro campum petit amnis Í¾ at ima
solvuntur latera atque oeulos stupor urget inertis
ad terramque fluit devexo pondere cervix.

quid labor aut benefacta iuvant? quid vomere terras
invertisse gravis? atqui non Massica Bacchi
munera, non illis epulae nocuere repostae:
frondibus et victu pascuntur simplicis herbae,
pocula sunt fontes liquidi atquc exercita cursu

530 flumina, nec somnos abrumpit cura salubris.

tempore non alio dicunt regionibus illis
quaesitas ad sacra boves Iunonis et uris

