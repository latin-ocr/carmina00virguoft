AENEIDOS LIB. II.

intonuit laevum et de caelo lapsa per umbras
stella facem ducens multa cum luce cucurrit.
illam, summa super labentem culmina tecti,
cernimus Idaea claram se condere silva
signantemque vias3 tum longo limite sulcus
dat lucem et late circum loca sulpure fumant.
hic vero victus genitor se tollit ad auras
adfaturque deos et sanctum sidus adorat.

127

‘iam iam nulla mora est; sequor et qua ducitis adsum:

di patrii, servate domum, servate nepotem.

vestrum hoc augurium vestroque in numine Troia est:

cedo equidem nec, nate, tibi comes ire recuso)
dixerat ille, et iam per moenia clarior ignis
auditur propiusque aestus incendia volvunt.
‘ergo age, care pater, cervici inponere nostrae3
ipse subibo umeris nec me labor iste gravabit.

quo res cumque cadent, unum et commune periclum,

una salus ambobus erit. mihi parvus Iulus

sit comes et longe servet vestigia coniunx.

vos, famuli, quae dicam, animis advertite vestris.

est urbe egressis tumulus templumque vetustum

desertae Cereris iuxtaque antiqua cupressus

relligione patrum multos servata per annos:

hanc ex diverso sedem veniemus in unam.

tn, genitor, cape sacra manu patriosque penatis3

me, bello e tanto digressum et caede recenti,

attrectare nefas, donec me flumine vivo

abluero?

haec fatus latos umeros subiectaque colla

veste super fulvique insternor pelle leonis

succedoque oneri ; dextrae se parvus Iulus

inplicuit sequiturque patrem non passibus aequis,

pone subit coniunx. ferimur per opaca locorum ;

et me, quem dudum non ulla iniecta movebant

tela neque adverso glomerati ex agmine Grai,

nunc omnes terrent aurae, sonus excitat omnis

suspensum et pariter comitique onerique timentem.
Iamque propinquabam portis omnemque videbar

evasisse viam, subito cum creber ad aures

695

700

705

710

715

720

730

