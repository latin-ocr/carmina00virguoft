AEN EIDOS LIB. ΠΙ.

sed quis ad Hesperiae venturos litora Teucros
crederet? aut quem tum vates Cassandra moveret?
cedamus Phoebo et moniti meliora sequamur.’

sic ait et cuncti dicto paremus ovantes.

hanc quoque deserimus sedem paucisque relictis
vela damus vastumque cava trabe currimus aequor.

Postquam altum tenuere rates nec iam amplius ullae

apparent terrae, caelum undique et undique pontus,
tum mihi caeruleus supra eaput adstitit imber,

noctem hiememque serem, et inhorruit unda tenebris.

continuo venti volvunt mare magnaque surgunt
aequora, dispersi iactamur gurgite vasto,
involvere diem nimbi et nox umida caelum
abstulit, ingeminant abruptis nubibus ignes.
excutimur cursu et caecis erramus in undis.

ipse diem noctemque negat discernere caelo

nec meminisse viae media Palinurus in unda.

tris adeo incertos caeca caligine soles

erramus pelago, totidem sine sidere noctes.
quarto terra die primum se attollere tandem

visa, aperire procul montis ac volvere fumum.
vela cadunt, remis insurgimus ; haud mora, nautae
adnixi torquent spumas et caerula verrunt.
servatum ex undis Strophadum me litora primum
excipiunt. Strophades Graio stant nomine dictae,
insulae Ionio in magno, quas dira Celaeno
harpyiaeque colunt aliae, Phineia postquam
clausa domus mensasque metu liquere priores·
tristius haud illis monstrum nec saevior ulla
pestis et ira deum Stygiis sese extulit undis.
virginei volucrum vultus, foedissima ventris
proluvies uncaeque manus et pallida semper

ora fame.

huc ubi delati portus intravimus, ecce

laeta boum passim campis armenta videmus
caprigenumque pecus nullo custode per herbas.
inruimus ferro et divos ipsumque vocamus

in partem praedamque Iovem 3 tum litore curvo
extruimusque toros dapibusque epulamur opimis.

135

'190

195

200

205

215

220

