160 Ρ. VERGILI MARONIS

420 et perferre, soror, poter0. miserae hoc tamen unum

425

430

435

4·ὲο

445

450

455

exequere, Anna, mihi: solam nam perfidus ille

te colere, arcanos etiam tibi credere sensus,

sola viri mollis aditus et tempora noras:

i, soror, atque hostem supplex adfare superbum.

non ego cum Danais Troianam excindere gentem

Aulide iuravi classemve ad Pergama misi,

nec patris Anchisae cineres mancsve revelli:

cur mea dicta negat duras demittere in auris?

quo ruit? extremum hoc miserae det munus amanti,

expectet facilemque fugam ventosque ferentis.

non iam coniugium antiquum, quod prodidit, oro,

nec pulchro ut Latio careat regnumque relinquat3

tempus inane petO, requiem spatiumque furori,

dum mea me victam doceat fortuna dolere.

extremam hanc oro veniam (miserere sororisl:

quam mihi cum dederis, cumulatam morte remittam?
Talibus orabat, talisque miserrima fletus

fertque refertque soror. sed nullis ille movetur

fletibus aut voces ullas tractabilis audit:

fata obstant placidasque viri deus obstruit auris.

ac velut annoso validam cum robore quercum

Alpini boreae nunc hinc nunc flatibus illinc

eruere inter se certant3 it stridor et altae

consternunt terram concusso stipite frondes,

ipsa haeret scopulis et quantum vertice ad auras

aetherias, tantum radice in Tartara tendit:

haud secus adsiduis hinc atque hinc vocibus heros

tunditur et magno persentit pectore curas;

mens inmota manet, lacrimae volvuntur inanes.
Tum vero infelix fatis exterrita Dido

mortem orat3 taedet caeli convexa tueri.

quo magis inceptum peragat lucemque relinquat,

vidit, turicremis cum dona inponeret aris,

(horrendum dictu) latices nigrescere sacros

fusaque in obscenum se vertere vina cruorem.

hoc visum nulli, non ipsi effata sorori.

praetcrea fuit in tectis de marmore templum

coniugis antiqui, miro quod honore colebat,

