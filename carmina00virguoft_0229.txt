AENEIDOS LIB. IV.

at bello audacis populi vexatus et armis,

finibus extorris, complexu avolsus Iuli,

auxilium imploret videatque indigna suorum
funera, nec, cum se sub leges pacis iniquae
tradiderit, regno aut optata luce fruatur,

sed cadat ante diem mediaque inhumatus harena.

haec precor, hanc vocem extremam cum sanguine fundo.
tum vos, ο Tyrii, stirpem et genus omne futurum

exercete odiis cinerique haec mittite nostro
munera. nullus amor populis nec foedera sunto.
exoriare aliquis nostris ex ossibus ultor,

qui face Dardanios ferroque sequare colonos,
nunc, olim, quocumque dabunt se tempore vires.
litora litoribus contraria, fluctibus undas

inprecor, arma armis 3 pugnent ipsique nepotesque?

Haec ait, et partis animum versabat in omnis,

invisam quaerens quam primum abrumpere lucem.

tum breviter Barcen nutricem adfata Sychaei,
namque suam patria antiqua cinis ater habebat:
‘Annam cara mihi nutrix huc siste sororem 3
dic corpus properet fluviali spargere lympha

ct pecudes secum et monstrata piacula ducat3
sic veniat tuque ipsa pia tege tempora vitta.
sacra Iovi Stygio, quae rite incepta paravi,
perficere est animus finemque inponere curis
Dardaniique rogum capitis permittere flammae?
sic ait. illa gradum studio celerabat anilem.

at trepida et coeptis immanibus effera Dido,
sanguineam volvens aciem maculisque trementis
interfusa genas et pallida morte futura,
interiora domus inrumpit limina et altos
conscendit furibunda rogos ensemque recludit
Dardanium, non hos quaesitum munus in usus.
hic, postquam Iliacas vestes notumque cubile
conspexit, paulum lacrimis et mente morata
incubuitque toro dixitque novissima verba:
‘dulces exuviae, dum fata deusque sinebat,
accipite hanc animam meque his exolvite curis.
vixi et quem dederat cursum Fortuna peregi,

615

620

630

635

640

645

650

