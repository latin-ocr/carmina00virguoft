490

495

500

505

510

515

525

180 Ρ. VERGILI MARONIS

ingentique manu malum de nave Seresti

erigit et volucrem traiecto in fune columbam,
quo tendant ferrum, malo suspendit ab alto.
convenere viri deiectamque aerea sortem
aceepit galea et primus clamore secundo
Hyrtacidae ante omnis exit loeus Hippocoontis.
quem modo navali Mnestheus certamine victor
consequitur, viridi Mnestheus evinctus oliva.
tertius Eurytion, tuus, 0 clarissime, frater,
Pandare, qui quondam, iussus confundere foedus,
in medios telum torsisti primus Achivos.
extremus galeaque ima subsedit Acestes,

ausus et ipse manu iuvenum temptare laborem.
tum validis flexos incurvant viribus arcus

pro se quisque viri et depromunt tela pharetris.
primaque per caelum nervo stridente sagitta
Hyrtacidae iuvenis volucris diverberat auras

et venit adversique infigitur arbore mali.
intremuit malus timuitque exterrita pinnis

ales et ingenti sonuerunt onmia plausu.

post acer Mnestheus adducto constitit areu,
alta petens, pariterque oculos telumque tetendit.
ast ipsam miserandus avem contingere ferro
non valuit, nodos et vincula linea rupit,

quis innexa pedem malo pendebat ab alt03

illa notos atque atra volans in nubila fugit.
tum rapidus, iamdudum areu contenta parato
tela 10110118, fratrem Eurytion in vota vocavit,
iam vacuo laetam caelo speculatus, et alis
plaudentem nigra figit sub nube columbam.
decidit exanimis vitamque reliquit in astris
aetheriis fixamque refert delapsa sagittam.
amissa solus palma superabat Acestes;

qui tamen aerias telum contorsit in auras,
ostentans artemque pater arcumque sonantem.
hic oculis subitum obicitur magnoque futurum
augurio monstrum; docuit post exitus ingens
seraque terrifici cecinerunt omina vates,
namque volans liquidis in nubibus arsit harundo

