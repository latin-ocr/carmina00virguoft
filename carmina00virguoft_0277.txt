 

AENEIDOS LIB. VH.

quae postquam Anchises natum per singula duxit
incenditque animum famae venientis amore,

exin bella viro memorat quae deinde gerenda,
Laurentisque docet populos urbemque Latini,

et quo quemque modo fugiatque feratque laborem.
Sunt geminae Somni portae: quarum altera fertur

cornea, qua veris facilis datur exitus umbris,
altera candenti perfecta nitens elephanto,

sed falsa ad caelum mittunt insomnia manes.
his ubi tum natum Anchises unaque Sibyllam
prosequitur dictis portaque emittit eburna,
ille viam secat ad navis sociosque revisit3
tum se ad Caietae recto fert litore portum.
anchora de prora iaciturÍ¾ stant litore puppes.

 

AENEIDOS

LIBER VH.

Tu quoque litoribus nostris, Aeneia nutrix,
aeternam moriens famam, Caieta, dedisti3
et nunc servat honos sedem tuus ossaque nomen
Hesperia in magna, siqua est ea gloria, signant.
at pius exequiis Aeneas rite solutis,
aggere composito tumuli, postquam alta quierunt
aequora, tendit iter velis portumque relinquit.
adspirant aurae in noctem, nec candida cursus
luna negat, splendet tremulo sub lumine pontus.
proxima Circaeae raduntur litora terrae,
dives inaccessos ubi Solis filia lucos
adsiduo resonat cantu tectisque superbis
urit odoratam nocturna in lumina cedrum,
arguto tenuis percurrens pectine telas.
hinc exaudiri gemitus iraeque leonum,
vincla recusantum et sera sub nocte rudentum,
saetigerique sues atque in praesepibus ursi

213

890

895

900

10

15

