175

180

185

190

195

200

218 Ρ. VERGILI MARONIS

regibus omen erat, hoc illis curia templum,

hae saeris sedes epulis, hic ariete caeso

perpetuis soliti patres considere mensis.

quin etiam veterum effigies ex ordine avorum

antiqua e cedro, Italusque paterque Sabinus

vitisator, curvam servans sub imagine falcem,

Saturnusque senex Ianique bifrontis imago,

vestibulo adstabant aliique ab origiue reges

Elartiaque ob patriam pugnando volnera passi.

multaque praeterea saeris in postibus arma,

captivi pendent currus curvaeque secures

et cristae capitum et portarum ingentia claustra

spiculaque clipeique ereptaque rostra carinis.

ipse Quirinali lituo parvaque sedebat

succinctus trabea laevaque ancile gerebat

Picus, equum domit0r3 quem capta cupidine coniunx

aurea percussum virga versumque venenis

feeit avem Circe sparsitque coloribus alas.

tali intus templo divum patriaque Latinus

sede sedens Teucros ad sese in tecta vocavit

atque haec ingressis placido prior edidit ore:
‘Dicite, Dardanidae (neque enim nescimus et urbem

et genus auditique advertitis aequore cursum),

quid petitis? quae causa rates aut cuius egentis

litus ad Ausonium tot per vada caerula vexit?

sive errore viae seu tempestatibus aeti,

qualia multa mari nautae patiuntur in alto,

fluminis intrastis ripas portuque sedetis,

ne fugite hospitium neve ignorate Latinos

Saturni gentem, haud vinclo nec legibus aequam,

sponte sua veterisque dei se more tenentem.

atque equidem memini (fama est obscurior annis)

Auruncos ita ferre senes, his ortus ut agris

Dardanus Idaeas Phrygiae penetravit ad urbes

Threiciamque Samum, quae nunc Samothracia fertur.

hinc illum Corythi Tyrrhena ab sede profectum

210 aurea nune solio stellantis regia caeli

accipit et numerum divorum altaribus auget.'
Dixerat, et dieta Ilioneus sic voce secutus:

 

