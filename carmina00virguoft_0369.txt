AENEIDOS LIB. ΧΙ.

victor Gargani condebat Iapygis arvis.

postquam introgressi et coram data copia fandi,
munera praeferimus, nomen patriamque docemus,
qui bellum intulerint, quae causa attraxerit Arpos.
auditis ille haec placido sic reddidit ore:

“o fortunatae gentes, Saturnia regna,

antiqui Ausonii, quae vos fortuna quietos
sollicitat suadetque ignota lacessere bella?
quicumque Iliacos ferro violavimus agros

(mitto ea, quae muris bellando exhausta sub altis,
3 quos Simois premat ille viros), infanda per orbem
³ supplicia et scelerum poenas expendimus omnes,
vel Priamo miseranda manus: scit triste Minervae
sidus et Euboicae cautes ultorque Caphereus.
militia ex illa diversum ad litus abacti

Atrides Protei Menelaus adusque columnas
exulat, Aetnaeos vidit Cyclopas Ulixes.

ipse Mycenaeus magnorum ductor Achivom
coniugis infandae prima intra limina dextra
oppetiit, devictam Asiam subsedit adulter.

regna Neoptolemi referam versosque penates
Idomenei? Libycone habitantes litore Locros?
invidisse deos, patriis ut redditus aris

coniugium optatum et pulchram Calydona viderem?
nunc etiam horribili visu portenta sequuntur,

et socii amissi petierunt aethera pinnis
fluminibusque vagantur aves (heu dira nieorum
supplicial) et scopulos lacrimosis vocibus implent.
haec adeo ex illo mihi iam speranda fuerunt
tempore, cum ferro caelestia corpora demens
adpetii et Veneris violavi volnere dextram.

ne vero, ne me ad talis inpellite pugnas.

nec mihi cum Teucris ullum post eruta bellum
Pergama, nec veterum memini laetorve malorum.
munera, quae patriis ad me portatis ab oris,
vertite ad Aenean. stetimus tela aspera contra
contulimusque manus: experto credite, quantus

in clipeum adsurgat, quo turbine torqueat hastam.

si duo praeterea talis Idaea tulisset
Verytlius ed. stilo. 20

305

250

255

260

266
267
268
264
265
269
270

285

