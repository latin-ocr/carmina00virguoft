322 Β. VERGILI MARONIS

910 et saevum Aenean agnovit Turnus in armis
adventumque pedum flatusque audivit equorum.
continuoque ineant pugnas et proelia temptent,
ni roseus fessos iam gurgite Phoebus Hibero
tinguat equos noctemque die labente reducat.

915 considunt castris ante urbem et moenia vallant.

AENEIDOS

LIBER XII.

Turnus ut infractos adverso Marte Latinos

defecisse videt, sua nunc promissa reposci,
se signari oculis, ultro inplacabilis ardet
attollitque animos. Poenorum qualis in arvis,

5 saucius ille gravi venantum vulnere pectus,
tum demum movet arma leo gaudetque comantis
excutiens cervice toros fixumque latronis
inpavidus frangit telum et fremit ore cruento:
haud secus accenso gliscit violentia Turno.

10 tum sic adfatur regem atque ita turbidus infit:
‘nulla mora in Turn03 nihil est, quod dicta retractent
ignavi Aeneadae, nec quae pepigere recusent:
congredior. fer sacra, pater, et concipe foedus.
aut hac Dardanium dextra sub Tartara mittam,

15 desertorem Asiae, (sedeant spectentque Latini)
et solus ferro crimen commune refellam,
aut habeat victos, cedat Lavinia coniunx)

Olli sedato respondit corde Latinus:
‘o praestans animi iuvenis, quantum ipse feroci

20 virtute exuperas, tanto me inpensius aequum est

. consulere atque omnis metuentem expendere casm.
sunt tibi regna patris Dauni, sunt oppida capta
multa manu, nec non aurumque animusque Latino est.
sunt aliae innuptae Latio et Laurentibus arvis,

25 nec genus indecores. sine me haec haud mollia fatu

Ι

 

