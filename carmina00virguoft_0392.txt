235

240

245

250

255

328 Ρ. VERGILI MARONIS

tabentesque genae et iuvenali in corpore pallor.
quem simul ac Iuturna soror crebrescere vidit
sermonem et vulgi variare labantia corda,

in medias acics, formam adsimulata Camerti

(cui genus a proavis ingens clarumque paternae
nomen erat virtutis et ipsc acerrimus armis),

in medias dat sese acies, haud nescia rerum,
rumoresque serit varios ac talia fatur:

‘non pudet, 0 Rutuli, pro cunctis talibus unam
obiectare animam? numerone an viribus aequi
non sumus? en, omnes et Troes et Arcades hi sunt,
fatalisque manus, infensa Etruria Turno,

vix hostem, alterni si congrediamur, habemus.
ille quidem ad superos, quorum se devovet aris,
succedet fama vivusque per ora feretur3

nos patria amissa dominis parere superbis
cogemur, qui nunc lenti consedimus arvis.'
talibus incensa est iuvenum sententia dictis

iam magis atque magis serpitque per agmina murmur3
ipsi Laurentes mutati ipsique Latini.

qui sibi iarn requiem pugnae rebusque salutem
sperabant, nune arma volunt foedusque precantur
infectum et Turni sortem miserantur iniquam.

his aliud maius Iuturna adiungit et alto

dat signum caelo, quo non praesentius ullum
turbavit mentes Italas monstroque fefellit.
namque volans rubra fulvus Iovis ales in aethra
litoreas agitabat aves turbamque sonantem
agminis aligeri, subito cum lapsus ad undas
cycnum excellentem pedibus rapit inprobus uncis.
arrexere animos Itali cunctaeque volucres
convertunt clamore fugam (mirabile visu)
aetheraque obscurant pinnis hostemque per auras
facta nube premunt, donec vi victus et ipso
pondere defecit praedamque ex unguibus ales
proiecit fluvio penitusque in nubila fugit.

tum vero augurium Rutuli clamore salutant.
expediuntque manus, primusque Tolumnius augur
‘hoc erat, hoc, votis' inquit ‘quod saepe petivi.

 

 

