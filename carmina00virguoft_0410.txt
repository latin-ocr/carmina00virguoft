925

930

935

346 Ρ. VERGILI MARONIS AENE1DOS LIB. XII.

dissultant crepitus. volat atri turbinis instar
exitium dirum hasta ferens orasque recludit
loricae et clipei extremos septemplicis orbes.

per medium stridens transit femur. incidit ictus
ingens ad terram duplicato poplite Turnus.
consurgunt gemitu Rutuli totusque remugit

mons circum et vocem late nemora alta remittunt.
ille humilis supplexque oculos dextramque precantem
protendens ‘equidem merui, neo deprecor’ inquit:
‘utere sorte tua. miseri te siqua parentis

tangere cura potest, oro (fuit et tibi talis
Anchises genitor), Dauni miserere senectae

et me, seu corpus spoliatum lumine mavi&

redde meis. vicisti et victum tendere palmas
Ausonii videre3 tua est Lavinia coniunx:

ulterius ne tende odiis.’ stetit acer in armis

, Aeneas, volvens oculos, dextramque repressit3

940

945

950

et iam iamque magis cunctantem flectere sermo
coeperat, infelix umero cum apparuit alto
balteus et notis fulserunt cingula bullis
Pallantis pueri, victum quem vulnere Turnus
straverat atque umeris inimicum insigne gerebat.
ille, oculis postquam saevi monumenta doloris
exuviasque hausit, furiis accensus et ira
terribilis ‘tune hinc spoliis indute meorum
eripiare mihi? Pallas te hoc vulnere, Pallas
immolat et poenam scelerato ex sanguine sumit.'
hoc dicens ferrum adverso sub pectore condit
fervidus. ast illi solvuntur frigore membra
vitaque cuin gemitu fugit indignata sub umbras.

 

1

 

