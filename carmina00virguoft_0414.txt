350 CATALEPTON.

5 cui iuveni ante alios divi divumque sorores
cuncta, neque indign0‚ Musa, dedere bona,
cuncta, quibus gaudet Phoebi chorus ipseque Phoebus?
doctior 0 quis te, Musa, fuisse potest?
o quis te in terris loquitur iucundior uno?
10 Clio tam certe candida non loquitur.
quare illud satis est, si te permittis amari;
nam causa, ut sit amor mutum, unde mihi?

V (VII.)

Ite hinc, inanes, ite, rhetorum ampullae,

inflata rhoso non Achaico verba,
et vos, Selique Tarquitique varroque,
scolasticorum natio madens pingui,

5 ite hinc, inane cymbalon iuventutis.
tuque, o mearum cura, Sexte, curarum
vale, Sabine 3 iam valete, formosi.
nos ad beatos vela mittimus portus,
magni petentes docta dicta Sironis,

10 vitamque ab omni vindicabimus cura.
ite hinc, Camenae, vos quoque ite iam sane,
dulces Camenae (nam fatebimur verum,
dulces fuistis); et tamen meas chartas
revisitote‚ sed pudenter et raro.

VI (ΠΙ.)

Socer, beate nec tibi nec alteri,
generque Noctuine, putidum caput,
tuone nunc puella talis et tuo
stupore pressa rus abibit? ei mihi,

5 ut ille versus usquequaque pertinet:
‘gener socerque, perdidistis omnia.'

vn (IX.)

Scilicet hoc sine fraude, Vari dulcissime, dicam:
dispeream, nisi me perdidit iste putus.

sin autem praecepta vetant me dicere, sane
non dicam, sed mc perdidit iste puer.

 

