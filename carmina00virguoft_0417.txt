CATALEPTON. 353

neque ullius volantis inpetum cisi
nequisse praeterire, sive Mantuam
opus foret volare sive Brixiam.

et hoc negat Tryphonis aemuli domum
negare nobilem insulamve Caeruli,
ubi iste post Sabinus ante Quinctio
bidente dicit attodisse forfice

comata colla, nequod horridum iugo
premente dura vulnus ederet iuba.
Cremona frigida et lutosa Gallia,

tibi haec fuisse et esse cognitissima
ait Sabinus: ultima ex origine

tua stetisse dicit in voragine,

tua in palude deposisse sarcinas,

et inde tot per orbitosa milia

iugum tulisse, laeva sive dextera
strigare mula sive utrumque coeperat
neque ulla vota semitalibus deis

sibi esse facta, praeter hoc novissimum,
paterna lora proximumque pectinem.
sed haec prius fuere: nunc eburnea
sedetque sede seque dedicat tibi,
gemelle Castor et gemelle Castoris.

XI (XIV.)

Quis deus, Octavi, te nobis abstulit? an quae
dicunt, a, nimio pocula dueta mero?

‘vobiscum‚ si est culpa, bibi. sua quemque sequuntur
fata: quid inmeriti crimen habent cyathi?'

scripta quidem tua nos multum mirabimur et te
raptum et Romanam flebimus historiam,

sed tu nullus eris. perversi dicite maneS‚
hunc superesse patri quae fuit invidia?

ΧΠ (IV.)

Superbe Noctuine, putidum caput,
datur tibi puella, quam petis, datur3

datur, superbe Noctuine, quam petis.
Veryz'lz'us ed. Thilo. 23

