CATALEPTON. GVLEX.

osusque. lambis saviis.

nunc laede, nunc lacesse, si quicquam valesl
et nomen adscribo tuum.

cinaede Luciene‚ liquerunt opes
fameque genuini crepant.

videbo habentem praeter ignavos nihil
fratres et iratum Iovem

scissumque ventrem et hirneosi patrui
pedes inedia turgidos.

XIV (VI.)

Si mihi susceptum fuerit decurrere munus,
0 Paphon, o sedes quae colis Idalias,

Troius Aeneas Romana per oppida digno
iam tandem ut tecum carmine vectus eat:

non ego ture modo aut picta tua templa tabella

ornabo et puris serta feram manibus 3

corniger — haud aries humilis, sed maxima taurus

victima sacratos sparget honore focos,
marmoreusque tibi aut mille coloribus ales
in morem picta stabit Amor pharetra.
adsis, o Cytherea: tuus te Caesar Olympo
et Surrentini litoris ara vocat.

CVLEX.

Lusimus‚ Octavi, gracili modulante Thalia
atque ut araneoli tenuem formavimus orsum.
lusimus: haec propter culicis sint carmina dicta,
omnis et historiae per ludum consonet ordo
notitiae ; ducam voces, licet invidus adsit.
quisquis erit culpare iocos musamque paratus,
pondere vel culicis levior famaque feratur.
posterius graviore sono tibi musa loquetur
nostra, dabunt cum maturos mihi tempora fructus,
ut tibi digna tuo poliantur carmina sensu.

Latonae magnique Iovis decus, aurea proles,
Phoebus erit nostri princeps et carminis auctor

23ἦε

20

35

40

10

10

