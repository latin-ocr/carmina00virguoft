CVLEX.

pendula proiectis carpuntur et arbuta ramis,
densaque virgultis avide labrusca petuntur3
haec suspensa rapit carpente cacumina morsu
vel salicis lentae vel quae nova nascitur alnus,
haec teneras fruticum sentes rimatur, at illa
inminet inrigui praestanti marginis ulvae.

O bona pastoris (siquis non pauperis usum

â€™ mente prius docta fastidiat et probet illis

somnia luxuriae spretis), incognita curis,

quae lacerant avidas inimico pectore mentes!
si non Assyrio fulgent bis lauta colore
Attalicis opibus data vellera, si nitor auri

sub laqueare domus animum non angit avarum
picturaeque decus, lapidum nec fulgor in ulla
cognitus utilitate movet, nec pocula Graium
Alconis referunt Rhoecique toreuma, nec Indi
conchea baca maris pretio est: at pectore puro
saepe super tenero prosternit gramine corpus,
florida cum tellus gemmantes picta per herbas
vere notat dulci distincta coloribus arva,
atque illum, calamo laetum recinente palustri
otiaque invidia degentem ac fraude remota
pollentemque sibi, viridi iam palmite lucens
Tmolia pampineo subter coma velat amictu.
illi sunt gratae rorantes lacte capellae

et nemus et fecunda Pales et vallibus intus
semper opaca novis manantia fontibus antra.
quis magis optato queat esse beatior aevo,
quam qui mente lucro pura censuque probato
non avidas adposcit opes nec tristia bella

nec funesta timet validae certamina classis,
nec, spoliis dum sancta deum fulgentibus ornet
templa vel evectus finem transcendat habendi,
adversum saevis ultro caput hostibus offert?
illi falce deus colitur, non arte politus,

ille colit lucos, illi Panchaia tura

floribus agrestes herbae variantibus adflant,
illi dulcis adest requies et pura voluptas,
libera, simplicibus curis 3 huc inminet, omnes

357

52

55

60

65

70

75

80

85

90

