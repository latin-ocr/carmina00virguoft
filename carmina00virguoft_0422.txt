95

100

105

110

115

120

125

358 ovnEx.

dirigit huc sensus, haec cura est subdita cordi,
quolibet ut requie victu contentus abundet,
iucundoque levet languentia corpora somno.
ο pecudes, o panes et o gratissima tempe
frondis hamadryadum‚ quarum non divite cultu
aemulus Ascraeo pastor sibi quisque poetae
securam placido traducit pectore vitam!
Talibus in studiis baculo dum nixus apricas
pastor agit curas et dum non arte canora
compacta solitum modulatur harundine carmen,
tendit inevectus radios Hyperionis ardor
lucidaque aetherio ponit discrimina mundo,
dum iacit Oceanum flammas in utrumque rapaces.
et iam compellente vagae pastore capellae
ima susurrantis repetebant ad vada lymphae,
quae subter viridem residebant caerula muscum.
iam medias operum partes evectus erat sol,
cum densas pastor pecudes cogebat in umbras
et procul adspexit luco residere virenti,
Delia diva, tuo, quo quondam victa furore
venit Nyctelium fugiens Cadmeis Agaue,
infandas scelerata manus e caede cruenta:
quae gelidis bacchata iugis requievit in antro,
posterius poenam nati de morte datura.
hic etiam viridi ludentes panes in herba
et satyri dryadesque choros egere puellae
naiadum coetu: tantum non Orpheus Hebrum
restantem tenuit ripis silvasque canendo,
quantum te, pernix, remorantur, diva, chorea
multa tuo laetae fundentes gaudia vultu,
ipsa loci natura domum, resonante susurro,
quis dabat et dulci fessas refovebat in umbra.
nam primum prona surgebant valle patentes
aeriae platani, inter quas impia lotos,
impia, quae socios Ithaci maerentis abegit,
hospita dum nimia tenuit dulcedine captos.
at quibus insigni curru proiectus equorum
ambustus Phaethon luctu mutaverat artus,
Heliades, teneris inplexae bracchia truncis,

 

