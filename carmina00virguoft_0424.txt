360 CVLEX.

iam magis atque magis corpus revolubile volvens

170 attollit nitidis pectus fulgoribus, effert
sublimi cervice caput, eui crista superne
edita purpureo lucens maculatur amictu,
adspectuque micant flammarum lumina torvo.
metatur late circum loca, cum videt ingens

175 adversum recubare ducem gregis. acrior instat
lumina diffundens intendere et obvia torvus
spiris arripiens infringere, quod sua quisquam
ad vada venisset. naturae comparat arma:
ardet mente, furit stridoribus, intonat ore,

180 flexibus eversis torquetur corporis orbis,
manant sanguineae per tractus undique guttae,
spiritus erumpit fauces. quo cuncta parante
parvulus hunc prior umoris conterret alumnus
et mortem vitare monet per acumina. namque

185 †qua diducta genas pandebant lumina gemmis,
†hac senioris erat naturae pupula telo
icta levi, cum prosiluit furibundus et illum
obtritum Morti misit: cui dissitus omnis
spiritus excessit sensus. tum torva tenentem

190 lumina respexit serpentem comminus3 inde
inpiger, exanimis, vix compos mente refugit
et validum dextra truncum detraxit ob orno
(quam casus sociarit opem numenve deorum,
prodere sit dubium, valuit sed vincere talis

195 horrida squamosi volventia membra draconis)
atque reluctantis crebris foedeque petentis
ictibus ossa ferit, cingunt qua tempora cristae3
et quod erat tardo somni languore renatus,
nec prius aspiciens timor occaecaverat artus,

200 hoc minus inplicuit dira formidine mentem.
quem postquam vidit caesum languescere, sedit.

Iam quatit et biiugis oriens Erebeis equos Nox
et piger aurata procedit Vesper ab Oeta,
cum grege compulso pastor, duplicantibus umbris,

205 vadit et in fessos rcquiem dare comparat artus.
cuius ut intravit levior per corpora somnus
languidaque effuso requierunt membra sopore,

