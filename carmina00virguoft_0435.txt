CIBIS.

non Libyco molles plauduntur pectine telae.
nullus in ore rubor: ubi enim rubor, obstat amori.
atque ubi nulla malis reperit solacia tantis
tabidulamque videt labi per viscera mortem,
quo vocat ire dolor, subigunt quo tendere fata,
fertur et horribili praeceps inpellitur oestro,
ut patris, a demens, crinem de vertice sectum
furtimque arguto detonsum mitteret hosti
(namque haec condicio miserae proponitur una),
sive illa ignorans (quis non bonus omnia malit
credere, quam tanti sceleris damnare puellam Ρ),
heu tamen infelix: quid enim inprudentia prodest?
Nise pater, cui direpta crudeliter urbe
vix erit una super sedes in turribus altis,
fessus ubi extructo possis considere nido,
tu quoque avis metuere: dabit tibi filia poenas.
gaudete, ο celeres, subnixae nubibus altis,
quae mare, quae virides silvas lucosque sonantes
incolitis, gaudete, vagae blandaeque volucres,
vosque adeo, humani mutatae corporis artus,
vos o crudeli fatorum lege, puellae
Dauliades, gaudete: venit carissima vobis,
cognatos augens reges numerumque suorum,
ciris et ipse pater. vos, o pulcherrima quondam
corpora, caeruleas praevertite in aethera nubes,
qua novus ad superum sedes haliaeetos et qua
candida concessos adscendet ciris honores.
Iamque adeo dulci devinctus lumina somno
Nisus erat vigilumque procul custodia primis
excubias foribus studio iactabat inani,
cum, furtim tacito descendens Scylla cubili
auribus arrectis nocturna silentia temptat
et pressis tenuem singultibus aera captat.
tum suspensa levans digitis vestigia primIs
egreditur ferroque manus armata bidenti
evolat; at demptae subita in formidine vires.
caeruleas sua furta prius testatur ad umbras.
nam, qua se ad patrium tendebat semita limen,
vestibulo in thalami paullum remoratur et alte
24*

371

180

185

190

195

200

205

215

