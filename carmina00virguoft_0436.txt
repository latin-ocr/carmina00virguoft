220

ΒΟ
10
ἰν

230

235

240

245

‘255

372 CIRIS.

suspicit ad celsi nictantia sidera mundi,

non accepta piis promittens munera divis.
Quam simul Ogygii Phoenicis filia Carme

surgere sensit anus (sonitum nam fecerat illi

marmoreo aeratus stridens in limine cardo),

corripit extemplo fessam languore puellam

et simul ‘o nobis sacrum caput’ inquit ‘alumna,

’ non tibi nequiquam viridis per viscera pallor

aegrotas tenui suffudit. sanguine venas,
nec levis hanc faciem (neque enim pote) cura subedit.
haud fallor (quod ut o potius, Rhamnusia, fallar):
nam qua te causa nec dulcis pocula Bacchi
nec gravidos Cereris dicam contingere fetus,
qua causa ad patrium solam vigilare cubile,
tempore quo fessas mortalia pectora curas,
quo rapidos etiam requiescunt flumina cursus?
dic age nunc miserae saltem, quod saepe petenti
iurabas nihil esse mihi, cur maesta parentis
formosos circum virgo remorere capillos?
ei mihi, ne furor ille tuos invaserit artus,
ille, Arabae Myrrhae quondam qui cepit. ocellos,
ut scelere infando (quod ne sinat Adrastea)
laedere utrumque uno studeas errore parentem!
quod si alio quovis animi iactaris amore
(nam te iactari, non est Amathusia nostri
tam rudis, ut nullo possim cognoscere signo),
si concessus amor noto te macerat igne,
per tibi Dictynnae praesentia numina iuro,
prima decus quae dulce mihi te donat alumnam,
omnia me potius digna atque indigna laborum
milia visuram, quam te tam tristibus istis
sordibus et senio patiar tabescere tali?

Haec loquitur, mollique ut se velavit amictu,
frigidulam iniecta circumdat veste puellam,
quae prius in tenui steterat succincta crocota.
dulcia deinde genis rorantibus oscula figens
persequitur miserae causas exquirere tabis,
nec tamon ante ullas patitur sibi reddere voces,
marmoreum tremebunda pedem quam rettulit intra.

