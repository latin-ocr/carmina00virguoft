CIRIS.

illa. autem ‘quid me,’ inquit, ‘io nutricula, torques?
quid tantum properas nostros novisse furores?
non ego consueto mortalibus uror amore
nec mihi notorum deflectunt lumina vultus
nec genitor cordi est: ultro namque odimus omnes.
nil amat hic animus, nutrix, quod oportet amari,
in quo falsa tamen lateat pietatis imago,
sed media ex acie mediisque ex hostibus. heu heu,
quid dicam quove ausavmalum hoc exordiar ore?
dicam equidem, quoniam tu me non dicere, nutrix,
non sinis: extremum hoc munus morientis habeto.
ille (vides), nostris qui moenibus adsidet hostis,
quem pater ipse deum sceptri donavit honore,
cui parcae tribuere nec ullo vulnere laedi
(dicendum est, frustra circumvehor omnia verbis),
ille mea, ille idem oppugnat praecordia Minos
quod per te divum crebros testamur amores
perque tuum memori sanctum mihi pectus alumnae,
ut me, si servare potes, ne perdere malis3
sin autem optatae spes est incisa salutis,
ne mihi, quam merui, invideas, nutricula, mortem.
nam nisi te nobis malus, o malus, optima Carme,
ante in conspectum casusve deusve tulisset,
aut ferro hoc' (aperit ferrum quod veste latebat)
‘purpureum patris dempsissem vertice crinem,
aut mihi praesenti peperissem vulnere letum.'

Vix haec ediderat, cum clade exterrita tristi
incanos multo deturpat pulvere crines
et graviter questu Carme conplorat anili:
‘o mihi nunc iterum crudelis reddite Minos,
o iterum nostrae Minos inimice senectae,
semper ut aut olim natae te propter eundem
aut amor insanae luctum portaret alumnae!
tene ego tam longe capta atque avecta nequivi,
tam grave servitium, tam duros passa labores,
effugere, ut sistam exitium crudele meorum?
iam iam nec nobis aequo senioribus ullum
vivere uti cupiam vivit genus. a! quid ego amens
te erepta, o Britomarti, mei spes una sepulchri,

373

260

265

270

Ν.)
κ1
0 ι

280

285

290

295

