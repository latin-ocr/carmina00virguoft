455

460

465

470

475

480

485

378 CIBIS.

undique conveniunt et glauco in gurgite circum

verbere caudarum atque oris minitantur hiatu.

iam tandem casus hominum, iam respice, Minos!

sit satis hoc, tantum Scyllam vidisse malorum,

vel fato fuerit nobis haec debita pestis,

vel casu incerto, merita vel denique culpa:

onmia nam potius quam te fecisse putabo.'
Labitur interea resoluta ab litore classis,

magna repentino sinuantur lintea coro,

flectitur in viridi remus sale, languida fessae

virginis in cursu moritur querimonia longo.

deserit angustis inclusum faucibus Isthmon,

Cypselidae magni florentia regna Corinthi 3

praeterit abruptas Scironis protinus arces

infestumque suis dirae testudinis exit

spelaeum multoque cruentas hospite cautes.

iamque adeo tutum longe Piraeea cernit,

et notas eheu frustra respectat Athenas.

iam procul e fluctu Salaminia suspicit arva

florentesque videt iam Cycladas3 hinc sinus illi

Sunius, hinc statio contra patet Hermionea.

linquitur ante alias longe gratissima Delos

Nereidum matri et Neptuno Aegan.

prospicit incinctam spumanti litore Cythnon

marmoreamque Paron viridemque adlapsa Donysam

Aeginamque simul sementiferamque Seriphum.

fertur et incertis iactatur ad omnia ventis,

cumba velut, magnas sequitur cum parvula classes

Afer et hiberno bacchatur in aequore turbo,

donec tale decus formae vexarier ultra

non tulit ac miseros mutavit virginis artus

caeruleo pollens coniunx Neptunia regno.

sed tamen aeternam squamis vestire puellam,

infidosque inter teneram committere pisces

non statuit <nimium est avidum pecus Amphitrites)Í¾

aeriis potius sublimem sustulit alis,

esset ut in terris facti de nomine ciris,

ciris Amyclaeo formosior ansere Ledae.

490 hic velut in niveo, tenera est cum primitus, ovo .

