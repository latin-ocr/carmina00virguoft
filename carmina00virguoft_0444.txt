380 CIRIS. COPA.

530 huic vero miserae, quoniam damnata deorum*
iudicio, natique et coniugis, ante fuisset,
infesti adposuit odium crudele parentis.
namque ut in aetherio signorum lumine praestanS,
unum quem duplici stellarum sidere vidi,

535 Scorpios alternis clarum fugat Oriona,
sic inter sese tristes haliaeetos iras
et ciris memori servant ad saecula fato.
quacumque illa levem fugiens secat aera pinnis,
ecce inimicus, atrox, magno stridore per auras

540 insequitur Nisus3 qua se fert Nisus ad auras,
illa levem fugiens raptim secat aera pinnis.

OOPA.

Copa Syrisca, caput Graia redimita mitella,
crispum sub crotalo docta movere latus,
ebria fumosa saltat lasciva taberna,
ad cubitum raucos excutiens calamos:
5 ‘quid iuvat aestivo defessum pulvere abisse?
quam potius bibulo decubuisse torol
sunt obbae calices cyathi, rosa, tibia, chordae,
et trichila umbrosis frigida harundinibus.
est et Maenalio quae garrit dulce sub antro
10 rustica pastoris fistula more sonans.
est et vappa, cado nuper defusa picato,
est crepitans rauco murmure rivus aquae.
sunt et Cecropio violae de flore corollae
sertaque purpurea lutea mixta rosa
15 et quae virgineo libata Achelois ab amne
lilia vimineis attulit in calathis.
sunt et caseoli, quos sirpea fiscina siccat,
sunt autumnalis cerea pruna deae
19 castaneaeque nuces et suave rubentia mala
22 et pendens iunco caeruleus cucumis ;
21 sunt et mora cruenta et lentis uva racemis,
20 est hic munda Germ, est Amor, est Bromius.

 

